

      序
      
      北魏·杨衒之

	    国学三坟五典之说，九流百氏之言，并理在人区，而义兼天外。至於一乘二谛之原，三明六通之旨，西域备详，东土靡记。自项日感梦，满月流光，阳门饰豪眉之像，夜台图绀发之形。尔来奔竞，其风遂广。至晋永嘉，唯有寺四十二所。逮皇魏受图，光宅嵩洛，笃信弥繁，法教俞盛。王侯贵臣，弃象马如脱屣；庶士豪家，舍资财若遗迹。於是昭提栉比，宝塔骈罗，争写天上之姿，竞摹山中之影。金刹与灵台比高，广殿共阿房等壮，岂直木衣绨绣，土被朱紫而已哉！13k4j国k1jda学iuf57网97n67
	      国学暨永熙多难，皇舆迁邺。诸寺僧尼，亦与时徙。至武定五年，岁在丁卯，余因行役，重览洛阳。城郭崩毁，宫室倾覆，寺观灰烬，庙塔丘墟，墙被蒿艾，巷罗荆棘。野兽穴於荒阶，山鸟巢於庭树。游儿牧竖，踯躅於九逵；农夫耕老，蓺黍於双阙。《麦秀》之感，非独殷墟；《黍离》之悲，信哉周室。京城内外，凡有一千馀寺，今日寥廓，钟声罕闻。恐後世无传，故撰斯记。然寺数最多，不可遍写，今之所录，止大伽蓝，其中小者，取其祥异，世谛事，因而出之。先以城内为始，次及城外。表列门名，以记远近。凡为五篇。余才非著述，多有遗漏，後之君子，详其阙焉。13k4j国k1jda学iuf57网97n67
          
	      国学太和十七年，高祖迁都洛阳，诏司空公穆亮营造宫室。洛阳城门依魏晋旧名。
          国学东面有三门：北头第一门曰建春门。汉曰上东门，阮籍诗曰“步出上东门”是也。魏晋曰建春门，高祖因而不改。次南曰东阳门。汉曰中东门，魏晋曰东阳门，高祖因而不改。次南曰青阳门。汉曰望京门，魏晋曰清明门，高祖改为青阳门。
          国学南面有四门：东头第一门曰开阳门。初，汉光武迁都洛阳，作此门始成，而未有名，忽夜中有柱自来在楼上。后琅邪郡开阳县上言南门一柱飞去，使来视之，则是也。遂以开阳为名。自魏及晋因而不改，高祖亦然。次西曰平昌门。汉曰平门，魏晋曰平昌门，高祖因而不改。次西曰宣阳门。汉曰小苑门，魏晋曰宣阳门，高祖因而不改。次西曰津阳门。汉曰津门。魏晋曰津阳门，高祖因而不改。
          国学西面有四门：南头第一门曰西明门。汉曰广阳门，魏晋因而不改，高祖改为西明门。次北曰西阳门。汉曰雍门，魏晋曰西明门，高祖改为西阳门。次北曰阊阖门。汉曰上西门。上有铜璇玑玉衡，以齐七政。魏晋曰阊阖门，高祖因而不改。次北曰承明门。承明者，高祖所立，当金墉城前东西大道。迁京之始，宫阙未就，高祖住在金墉城。城西有王南寺，高祖数诣寺与沙门论义，故通此门，而未有名，世人谓之新门，时王公卿士常迎驾于新门。高祖谓御史中尉李彪曰：“曹植诗云：‘谒帝承明庐。’此门宜以承明为称。”遂名之。
          国学北面有二门：西头曰大夏门。汉曰夏门，魏晋曰大夏门，高祖因而不改。宣武帝造三层楼，去地二十丈。洛阳城门楼皆两重，去地百尺，惟大夏门甍栋干云。东头曰广莫门。汉曰穀门，魏晋曰广莫门，高祖因而不改。自广莫门以西，至于大夏门，宫观相连，被诸城上也。
          国学门有三道，所谓九轨。13k4j国k1jda学iuf57网97n67
          魏抚军府司马杨衒之撰	  
