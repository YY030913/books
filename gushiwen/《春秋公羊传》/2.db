

      桓公（元年～十八年）
      
      战国·公羊高

	  国学◇桓公元年
      国学春王正月，公即位。继弑君不言即位，此其言即位何？如其意也。
      国学三月，公会郑伯于垂。
      国学郑伯以璧假许田。其言以璧假之何？易之也。易之则其言假之何？为恭也。曷为为恭？有天子之存，则诸侯不得专地也。许田者何？鲁朝宿之邑也。诸侯时朝乎天子，天子之郊，诸侯皆有朝宿之邑焉。此鲁朝宿之邑也，则曷为谓之许田？讳取周田也。讳取周田则曷为谓之许田？系之许也。曷为系之许？近许也。此邑也，其称田何？田多邑少称田，邑多田少称邑。57e国68q学aed网1v48
      国学夏四月丁未，公及郑伯盟于越。
      国学秋大水。何以书？记灾也。
      国学冬十月。57e国68q学aed网1v48
      国学◇桓公二年
      国学春王正月，戊申，宋督弑其君与夷及其大夫孔父。及者何？累也。弑君多矣，舍此无累者乎？曰：“有仇牧，荀息，皆累也。”舍仇牧、荀息无累者乎？曰：“有。”有则此何以书？贤也。何贤乎孔父？孔父可谓义形于色矣。其义形于色奈何？督将弑殇公，孔父生而存，则殇公不可得而弑也，故于是先攻孔父之家。殇公知孔父死，己必死，趋而救之，皆死焉。孔父正色而立于朝，则人莫敢过而致难于其君者，孔父可谓义形于色矣。
      国学滕子来朝。tb&^%we(国*&wr&学_q^wr^#*网%)r#_tb$@
      国学三月，公会齐侯、陈侯、郑伯于稷，以成宋乱。内大恶讳，此其目言之何？远也。所见异辞，所闻异辞，所传闻异辞。隐亦远矣，曷为为隐讳？隐贤而桓贱也。
      国学夏四月，取郜大鼎于宋。此取之宋，其谓之郜鼎何？器从名，地从主人。器何以从名？地何以从主人？器之与人，非有即尔。宋始以不义取之，故谓之郜鼎。至乎地之与人则不然。俄而可以为其有矣。然则为取可以为其有乎？曰：“否。”何者？若楚王之妻媦，无时焉可也。戊申，纳于大庙。何以书？讥。何讥尔？遂乱受赂，纳于大庙，非礼也。
      国学秋七月，纪侯来朝。57e国68q学aed网1v48
      国学蔡侯、郑伯会于邓。离不言会，此其言会何？盖邓与会尔。
      国学九月，入杞。
      国学公及戎盟于唐。
      国学冬，公至自唐。
      国学◇桓公三年
      国学春正月，公会齐侯于嬴。57e国68q学aed网1v48
      国学夏，齐侯、卫侯胥命于蒲。胥命者何？相命也。何言乎相命？近正也。此其为近正奈何？古者不盟，结言而退。
      国学六月，公会纪侯于盛。
      国学秋七月壬辰朔，日有食之，既。既者何？尽也。
      国学公子翚如齐逆女。
      国学九月，齐侯送姜氏于讙。何以书？讥。何讥尔？诸侯越竟送女，非礼也。此入国矣，何以不称夫人？自我言齐，父母之于子，虽为邻国夫人，犹曰吾姜氏。
      国学公会齐侯于讙，夫人姜氏至自齐。翚何以不致？得见乎公矣。
      国学冬，齐侯使其弟年来聘。57e国68q学aed网1v48
      国学有年。有年何以书？以喜书也。大有年何以书？亦以喜书也。此其曰有年何？仅有年也。彼其曰大有年何？大丰年也。仅有年亦足以当喜乎？恃有年也。
      国学◇桓公四年
      国学春正月，公狩于郎。狩者何？四狩也，春曰苗，秋曰蒐，冬曰狩。常事不书，此何以书？讥。何讥尔？远也。诸侯曷为必田狩？一曰乾豆，二曰宾客，三曰充君之庖。
      国学夏，天王使宰渠伯纠来聘。宰渠伯纠者何？天子之大夫也。其称宰渠伯纠何？下大夫也。
      国学◇桓公五年
      国学春正月甲戌己丑，陈侯鲍卒。曷为以二日？卒之忄戍也。甲戌之日亡，己丑之日死而得，君子疑焉，故以二日卒之也。
      国学夏，齐侯郑伯如纪。外相如不书，此何以书？离不言会。
      国学天王使仍叔之子来聘。仍叔之子者何？天子之大夫也。其称仍叔之子何？讥。何讥尔？讥父老，子代从政也。
      国学葬陈桓公。57e国68q学aed网1v48
      国学城祝丘。
      国学秋，蔡人、卫人、陈人从王伐郑。其言从王伐郑何？从王正也。
      国学大雩。大雩者何？旱祭也。然则何以不言旱？言雩则旱见，言旱则雩不见。何以书？记灾也。
      国学螽。何以书？记灾也。1ad国1w8学6er8网zcv41c
      国学冬，州公如曹。外相如不书。此何以书？过我也。
      国学◇桓公六年
      国学春正月，寔来。寔来者何？犹曰是人来也。孰谓？谓州公也。曷为谓之寔来？慢之也。曷为慢之？化我也。
      国学夏四月，公会纪侯于成。1ad国1w8学6er8网zcv41c
      国学秋八月壬午，大阅。大阅者何？简车徒也。何以书？盖以罕书也。蔡人杀陈佗。陈佗者何？陈君也。陈君则曷为谓之陈佗？绝也。曷为绝之？贱也。其贱奈何？外淫也。恶乎淫，淫于蔡，蔡人杀之。
      国学九月丁卯，子同生，子同生者孰谓？谓庄公也。何言乎子同生？喜有正也。未有言喜有正者，此其言喜有正何？久无正也。子公羊子曰：“其诸以病桓与？”
      国学冬，纪侯来朝。1ad国1w8学6er8网zcv41c
      国学◇桓公七年
      国学春二月己亥，焚咸丘。焚之者何？樵之也。樵之者何？以火攻也。何言乎以火攻？疾始以火攻也。咸丘者何？邾娄之邑也。曷为不系乎邾娄？国之也。曷为国之？君存焉尔。
      国学夏，谷伯绥来朝。邓侯吾离来朝。皆何以名？失地之君也。其称侯朝何？贵者无后，待之以初也。
      国学◇桓公八年
      国学春正月己卯，烝。烝者何？冬祭也，春曰祠。夏曰礿。秋曰尝。冬曰烝。常事不书，此何以书？讥。何讥尔？讥亟也。亟则黩，黩则不敬。君子之祭也。敬而不黩。疏则怠，怠则忘。士不及兹四者，则冬不裘，夏不葛。
      国学天王使家父来聘。
      国学夏五月丁丑，烝。何以书？讥亟也。
      国学秋，伐邾娄。1ad国1w8学6er8网zcv41c
      国学冬十月，雨雪。何以书？记异也。何异尔？不时也。
      国学祭公来，遂逆王后于纪。祭公者何？天子之三公也。何以不称使？婚礼不称主人。遂者何？生事也。大夫无遂事，此其言遂何？成使乎我也。其成使乎我奈何？使我为媒，可则因用是往逆矣。女在其国称女，此其称王后何？王者无外，其辞成矣。
      国学◇桓公九年
      国学春，纪季姜归于京师。其辞成矣，则其称纪季姜何？自我言，纪父母之于子。虽为天王后，犹曰吾季姜。京师者何？天子之居也。京者何？大也。师者何？众也。天子之居，必以众大之辞言之。
      国学夏四月。1ad国1w8学6er8网zcv41c
      国学秋七月。
      国学冬，曹伯使其世子射姑来朝。诸侯来曰朝，此世子也，其言朝何？《春秋》有讥父老，子代从政者，则未知其在齐与曹与？
      国学◇桓公十年
      国学春王正月庚申，曹伯终生卒。
      国学夏五月，葬曹桓公。
      国学秋，公会卫侯于桃丘，弗遇。会者何？期辞也。其言弗遇何？公不见要也。
      国学冬十有二月丙午，齐侯、卫侯、郑伯来战于郎。郎者何？吾近邑也。吾近邑则其言来战于郎何？近也。恶乎近？近乎围也。此偏战也，何以不言师败绩？内不言战，言战乃败矣。
      国学◇桓公十一年
      国学春正月，齐人、卫人、郑人盟于恶曹。
      国学夏五月癸未，郑伯寤生卒。
      国学秋七月，葬郑庄公。1ad国1w8学6er8网zcv41c
      国学九月，宋人执郑祭仲，祭仲者何？郑相也。何以不名？贤也。何贤乎祭仲？以为知权也。其为知权奈何？古者郑国处于留。先郑伯有善于郐公者，通乎夫人以取其国，而迁郑焉，而野留。庄公死已葬，祭仲将往省于留，涂出于宋，宋人执之。谓之曰：“为我出忽而立突。”祭仲不从其言，则君必死，国必亡。从其言，则君可以生易死，国可以存易亡。少辽缓之，则突可故出，而忽可故反，是不可得则病，然后有郑国。古人之有权者，祭仲之权是也。权者何？权者反于经，然后有善者也。权之所设，舍死亡无所设。行权有道，自贬损以行权，不害人以行权，杀人以自生，亡人以自存，君子不为也。
      国学突归于郑。突何以名？挈乎祭仲也。其言归何？顺祭仲也。
      国学郑忽出奔卫。忽何以名？《春秋》伯子男一也，辞无所贬。
      国学柔会宋公、陈侯、蔡侯，盟于折。柔者何？吾大夫之未命者也。
      国学公会宋公于夫童。
      国学冬十有二月，公会宋公于阚。
      国学◇桓公十二年
      国学春正月。
      国学夏六月壬寅，公会纪侯、莒子，盟于殴蛇。
      国学秋七月丁亥，公会宋公、燕人，盟于谷丘。
      国学八月壬辰，陈侯跃卒。e68q国aed1学v48a网r681fa
      国学公会宋公于郯。
      国学冬十有一月，公会宋公于龟。
      国学丙戌，公会郑伯，盟于武父。
      国学丙戌，卫侯晋卒。
      国学十有二月，及郑师伐宋。丁未，战于宋。战不言伐，此其言伐何？辟嫌也。恶乎嫌？嫌与郑人战也。此偏战也，何以不言师败绩？内不言战？言战乃败矣。
      国学◇桓公十三年
      国学春二月，公会纪侯、郑伯。己巳，及齐侯、宋公、卫侯、燕人战，齐师、宋师、卫师、燕师败绩。曷为后日？恃外也。其恃外奈何？得纪侯、郑伯然后能为日也。内不言战，此其言战何？从外也。曷为从外？恃外，故从外也。何以不地？近也。恶乎近？近乎围。郎亦近矣，郎何以地？郎犹可以地也。
      国学三月，葬卫宣公。e68q国aed1学v48a网r681fa
      国学夏，大水。
      国学秋七月。
      国学冬十月。
      国学◇桓公十四年
      国学春正月，公会郑伯于曹。
      国学无冰。何以书？记异也。
      国学夏五。郑伯使其弟语来盟。夏五者何？无闻焉尔。
      国学秋八月壬申，御廪灾。御廪者何？粢盛委之所藏也。御廪灾何以书？记灾也。
      国学乙亥，尝。常事不书，此何以书？讥。何讥尔？讥尝也。曰：“犹尝乎？”御廪灾，不如勿尝而已矣。
      国学冬十有二月丁巳，齐侯禄父卒。
      国学宋人以齐人，卫人，蔡人，陈人伐郑。以者何？行其意也。
      国学◇桓公十五年
      国学春二月，天王使家父来求车。何以书？讥。何讥尔？王者无求，求车非礼也。
      国学三月乙未，天王崩。
      国学夏四月己巳，葬齐僖公。e68q国aed1学v48a网r681fa
      国学五月，郑伯突出奔蔡。突何以名？夺正也。
      国学郑世子忽复归于郑。其称世子何？复正也。曷为或言归或言复归？复归者，出恶归无恶。复入者，出无恶，入有恶。入者，出入恶。归者，出入无恶。
      国学许叔入于许。
      国学公会齐侯于鄗。
      国学邾娄人、牟人、葛人来朝。皆何以称人？夷狄之也。
      国学秋九月，郑伯突入于栎。栎者何？郑之邑。曷为不言入于郑？末言尔。曷为末言尔？祭仲亡矣。然则曷为不言忽之出奔？言忽为君之微也，祭仲存则存矣，祭仲亡则亡矣。
      国学冬十有一月，公会齐侯、宋公、卫侯、陈侯于侈，伐郑。
      国学◇桓公十六年
      国学春正月，公会宋公、蔡侯、卫侯于曹。
      国学夏四月，公会宋公、卫侯、陈侯、蔡侯伐郑。
      国学秋七月，公至自伐郑。e68q国aed1学v48a网r681fa
      国学冬，城向。
      国学十有一月，卫侯朔出奔齐。卫侯朔何以名？绝。曷为绝之？得罪于天子也。其得罪于天子，奈何？见使守卫朔，而不能使卫小众，越在岱阴齐。属负兹舍，不即罪尔。
      国学◇桓公十七年
      国学春正月丙辰，公会齐侯、纪侯，盟于黄。
      国学二月丙午，公及邾娄仪父盟于趡。
      国学五月丙午，及齐师战于奚。
      国学六月丁丑，蔡侯封人卒。
      国学秋八月，蔡季自陈归于蔡。
      国学癸巳，葬蔡桓侯。e68q国aed1学v48a网r681fa
      国学及宋人、卫人伐邾娄。
      国学冬十月朔，日有食之。
      国学◇桓公十八年
      国学春，王正月，公会齐侯于泺。公夫人姜氏遂如齐。公何以不言及夫人？夫人外也。夫人外者何？内辞也，其实夫人外公也。
      国学夏四月丙子，公薨于齐。丁酉，公之丧至自齐。
      国学秋七月。
      国学冬，十有二月己丑，葬我君桓公。贼未讨，何以书葬？仇在外也。仇在外则何以书葬？君子辞也。
