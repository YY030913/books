

      商书·西伯戡黎第十六
      
      

      
      国学殷始咎周，周人乘黎。祖伊恐，奔告于受，作《西伯戡黎》。tb&^%we(国*&wr&学_q^wr^#*网%)r#_tb$@
      国学西伯既戡黎，祖伊恐，奔告于王。曰：“天子！天既讫我殷命。格人元龟，罔敢知吉。非先王不相我后人，惟王淫戏用自绝。故天弃我，不有康食。不虞天性，不迪率典。今我民罔弗欲丧，曰：‘天曷不降威？’大命不挚，今王其如台？”
	  国学王曰：“呜呼！我生不有命在天？”
	  国学祖伊反曰：“呜呼！乃罪多，参在上，乃能责命于天？殷之即丧，指乃功，不无戮于尔邦！”
	  
  