
  　　【原文】　　朱熹乾道四年，民艰食，熹请于府，得常平米六百石赈贷。夏受粟于仓，冬则加息以偿；歉，蠲其息之半，大饥尽蠲之。凡十四年，以米六百石还府，见储米三千一百石，以为“社仓”，不复收息。故虽遇歉，民不缺食，诏下熹“社仓法”于诸路。　　〔评〕陆象山曰：“社仓固为农之利，然年常丰，田常熟，则其利可久；苟非常熟之田，一遇岁歉，则有散而无敛；来岁秧时缺本，乃无以赈之，莫如兼制平籴一仓，丰时籴之，使无价贱伤农之患；缺时粜之，以摧富民封廪腾价之计，析所籴为二，每存其一，以备歉岁，代社仓之匮，实为长便也。听民之便，则为社仓法；强民之从，即为青苗法矣，此主利民，彼主利国故也。”　　今有司积谷之法，亦社仓遗训，然所积只纸上空言，半为有司干没，半充上官，无碍钱粮之用。一遇荒歉，辄仰屋窃叹，不如留谷于民间之为愈矣。噫!　　何良俊《四友斋丛说》云：“今之抚按有第一美政所急当举行者，要将各项下赃罚银，督令各府县尽数籴谷；其有罪犯自徒流以下，许其以谷赎罪。大率上县每年要谷一万，下县五千。两直隶巡抚下有县凡一百，则是每年有谷七十余万，积至三年，即有二百余万矣。若遇一县有水旱之灾，则听于无灾县分通融借贷，俟来年丰熟补还，则东南百姓可免流亡，而朝廷于财赋之地永无南顾之忧矣。善政之大，无过于此!”
/r/n
  【注释】
  
   ①社仓：积谷备荒的义仓。始于隋代，由乡社所设，且自行经营管理，故名。此处的社仓为官府所设，沿用其名。②陆象山：陆九渊，讲学于贵溪之象山，世称象山先生，与朱熹同时代人。③何良俊《四友斋丛说》：何良俊，明翰林院孔目，博学多闻，所著《四友斋丛说》共三十八卷，此事在第十三卷。
  
/r/n
  【译文】
  
    　　宋孝宗乾道四年，人民缺乏粮食，朱熹求救于州府，借到常平米六百石来施救。夏天从社里的谷仓借米粮，冬天加利息偿还。歉收时免除一半利息，大饥荒时利息全免。十四年后，六百石米全数还给州府，尚有储米三千一百石，作为社仓，不再收利息。所以虽然遭到歉收，人民也不担心缺乏粮食。孝宗于是下诏，使朱熹的社仓法在各路推行。
  
